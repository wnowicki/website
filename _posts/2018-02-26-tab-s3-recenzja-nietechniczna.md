---
layout: post
title: "Tab S3 recenzja nietechniczna"
subtitle: "Gadżet czy potencjalny następca tradycyjnego notesu?"
date: "2018-02-26 10:40"
author: wojtek
post_id: 9984d1c688a54de88248147baacc71fa
heading_image: 2018-02-26-tab.jpg
categories: 
  - default
language: pl
tags:
  - samsung
  - tablet
  - android
  - recenzja
---

Zapewne widzieliście już nie jedną recenzję *Samsung Galaxy Tab S3*, większośc z nich odnosi się przede wszystkim do parametrów technicznych itd. Wiadomo zawodowi recenzenci nie są w stanie sprawdzić wszystkich urządzeń przez dłuższy czas. Jako użytkownik tego urządzeniu nie mogę napisać wielu recenzji jednak mogę napisać swoją recenzję z używania tabletu w praktyce.

### Idea tabletu

Zacznijmy może od samego podejścia do tabletu. Przez wiele lat uznawałem ten typ urządzenia za totalny gadżet, no i co mam dać za gadżet £800? Miałem w swoim życiu kilka tabletów ale wszystkie były raczej z tej normalnej półki. Długo się zastanawiałem nad tym czy mi tablet jest potrzebny, przecież mam laptopa... *Mac Book Pro 13"* pełne wyposażenie... po co mi coś więcej? Jest mały, nie taki ciężki i zrobię na nim wszystko. A jako, że moja praca opiera się na tworzeniu kodu czy też analiz danych to przecież bez laptopa i tak nic nie zrobię. Więc dalej biorąc pod uwagę koszty, to po co?

Zmiana przyszła w momencie gdy moi współpracownicy (wszyscy zakochani w *Apple*) zaczęli kupować sobie *iPad'y Pro* wraz z rysikami. Starali się wykorzystać tablety zamiast notesu na spotkaniach. Jednak okazało się, że nie idzie im to tak naturalnie, że muszą się w pewien sposób zmuszać do zmiany nawyków. Postanowiłem sam tego spróbować, oczywiście jako fan *Samsung'a* jedynym sensownym wyborem był oczywiście *Tab S3*.

### Notatki
Jeśli chodzi o wykorzystanie tabletu jako notatnika na spotkaniach nie miałem z tym większych problemów. Przestawiłem się praktycznie w ciągu pierwszych trzech dni. Mój długopis powoli zaczyna zasychać od tamtego momentu. Pisanie na tablecie jest bardzo wygodne. Robienie notatek w *Samsung Notes* ma sens ma też niestety kilka wad. Przede wszystkim pomimo tego, że notatki są synchronizowane do chmury to niestety nie są dostępne w przeglądarce, co na swój sposób nie daje nam dużej przewagi nad tradycyjnym notesem. Oczywiście możemy notatkę eksportować i wysłać np. mailem.

Bez wątpienia brakującą opcją jest możliwość konwertowania notatek pisanych na tekst komputerowy... oczywiście jest dostępna klawiatura do pisania odręcznego ale nie ma jeszcze w tej chwili dobrej integracji z rysikiem.

Niestety muszę wspomnieć o precyzji samego rysika, jest to bez wątpienia bardzo ważny aspekt. Z praktyki wiem, że parametry wystarczają tworzenia notatek jednak czasem brakuje tej precyzji, czasem potrzeba wykonać jakiś schemat lub rysunek i przydałoby się to zrobić z większą dokładnością. Zwłaszcza, że konkurencja poradziła sobie w tym temacie zdecydowanie lepiej :(

### Klawiatura i akcesoria
Jeśli chcemy na tym tablecie pracować to najlepiej dokupić do niego klawiaturę, ta oryginalna kosztuje około £120 jednak zapewnia nam całkiem komfortowe pisanie. Może nie jest to narzędzie na którym można by pisać książki jednak dodaje funkcjonalności do tableta. Dużym zaskoczeniem był fakt, że uchwyt do pena trzeba było samemu do pokrowca przykleić... trudno zrozumieć czemu nie można było tego uchwytu przytwierdzić fabrycznie.

Magnesy w tablecie jak również w pokrowcu są rozwiązaniem genialnym i bardzo praktycznym. Na chwilę obecną uważam też, że można im ufać jeśli chodzi o bezpieczeństwo urządzenia. Szkoda tylko że moim zdaniem zbyt małą wagę przyłożono do szczegółów i pomimo tego że sam pokrowiec wygląda ładnie, klawisze na klawiaturze również to sama klawiatura jest dość gruba i sprawia wrażenie odstawania od całości.

Waga i wymiary, oczywiście oczekujemy w takim urządzeniu odpowiednio dużego ekranu itd. A to wszystko wpływa na wagę całości i tu muszę przyznać, że jeśli chodzi o trzymanie tabletu w rękach to po pewnym czasie zaczynamy go czuć. Ważne jednak jest to że mamy slot na kartę pamięci więc możemy rozszerzyć nasze możliwości o te kilka dodatkowych GB. Wracając do wago to może ta karta waży ;)

### Aplikacje i multimedia
Jedną z większych zalet jest to, że tablet działa na systemie *Android*... a co w sumie jest takie oczywiste. Jeśli chodzi o aplikacje to oczywiście mamy dostęp do sklepu *Google Play*. Jeśli ktoś tak jak ja ma to szczęście używania *Google Apps* w pracy to bez problemu odnajdzie większość potrzebnych mu rzeczy. Niestety nie jest to jeszcze w pełni tak funkcjonalne narzędzie jak laptop ale przecież też laptopem nie jest.

Przejdźmy teraz do multimediów i zacznijmy od głośników. Te są aż cztery i dają dobrą jak na tableta jakość dźwięku, podkreślam jak na tableta. Jeśli chodzi o oglądanie filmów w podróży jak najbardziej przyjemne, do tego bateria zdaje się nie padać szybko przy odtwarzaniu wideo. O tym jak chodzą gry na tym tablecie nie jestem w stanie za wiele powiedzieć ale te w które ja grałem po prostu chodzą. Więc jak najbardziej moje narzędzie do pracy nadaje się również do rozrywki.

I jeśli o multimediach mowa to należy jeszcze dodać... Ekran ah ten ekran. *Super AMOLED* jest rzeczą, która zawsze zachwyca w urządzeniach *Samsung'a*.

### Łącze przyszłości
Ten atut zasługuje na osobną sekcję. Pomimo tego, że u Samsung'a jest to już standard, w moim przypadku jest to pierwsze urządzenie mobilne z portem [**USB-C**](https://pl.wikipedia.org/wiki/USB-C). Teraz mogę ładować tablet ładowarką od komputera, jeszcze tylko telefon i wszystko już będzie miało jeden standard. Tak bardziej poważnie jest to bez wątpienia standard przyszłości i spodziewam się, że zastąpi większość innych standardów już wkrótce.

Lekkim zdziwieniem okazała się ładowarka ze standardowym gniazdem USB i tylko odpowiedni kabel. Spodziewałem się ładowarki tak jak w przypadku *Mac Book Pro* również z gniazdem *USB-C*. Jednak na chwilę obecną mogę zrozumieć podejście Samsung'a, za pomocą takiej ładowarki możemy ładować wszystkie telefony nawet *iPhone* wystarczy odpowiedni (standardowy) kabel.

## Podsumowanie
Wydawać by się mogło, że wymieniłem dość wiele wad mojego tableta, rzeczywiście tylko należy się zastanowić dlaczego. Czy to urządzenie jest złe czy po prostu jest bardzo dobre przez co moje wymagania do co do poszczególnych rzeczy stały się naprawdę wysokie. Nie żałuję swojego wyboru, jednak wiem też, że następnym razem znowu będę porównywał i rozważał zakup *jabłuszka* (tak samo dzieje się przy wymianie telefonu). Ogólna ocena jest naprawdę bardzo pozytywna, jest wiele rzeczy które można by zrobić lepiej co nie znaczy że nie są zrobione dobrze.

Głównym mankamentem jest cena. Na temat ceny można by w sumie napisać osobny artykuł. Urządzenie jest dobre ale za cenę dwóch przeciętnych laptopów chyba mamy prawo tego oczekiwać. Tutaj nie wiem jak na to patrzeć czy te rzeczy tak naprawdę tyle kosztują? Czy ceny urządzeń elektronicznych nie są w niektórych przypadkach zawyżone? Musimy naprawdę zapłacić dużo żeby dostać niekoniecznie proporcjonalnie więcej od urządzeń z niższej półki.

Strona producenta: [Samsung Galaxy Tab S3](http://www.samsung.com/global/galaxy/galaxy-tab-s3/)

*Przepraszam za ceny podane w funtach no ale w takich realiach żyję ;)*
