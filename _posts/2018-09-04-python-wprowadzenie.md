---
layout: "post"
title: "Python: Wprowadzenie"
subtitle: "Dlaczego warto się go uczyć?"
date: "2018-09-04 17:50"
author: wojtek
post_id: 0d4b96b2776842b5b2a8d05b78379ea7
heading_image: 2018-09-python.png
categories: 
  - development
language: pl
tags:
  - python
  - programowanie
  - oop
  - aws
  - jupyter
  - anaconda
  - raspberrypi
  - kodi
---

> "Kto nie idzie do przodu, ten się cofa." ~Johann Wolfgang von Goethe

Rozwój osobisty jeszcze nigdy nie był tak ważny jak jest teraz. Zwłaszcza w IT, gdzie prawie codziennie powstają nowe projekty i technologie. Dlatego też osoby pracujące w tej branży są bardziej niż inni narażeni na swego rodzaju przedawnienie. Konkluzja jest prosta, trzeba się rozwijać i o konkretnym rozwoju jest ten wpis.

## Dlaczego Python?

Dobry inżynier oprogramowania poza szlifowaniem aktualnego języka czy pojęć ogólnych powinien poznawać nowe technologie i języki. Mój wybór padł na Python’a, który wcale taki nowy nie jest bo powstał w latach dziewięćdziesiątych ubiegłego wieku. Jednakże w raporcie [2018 Developer Skills Report](https://research.hackerrank.com/developer-skills/2018/) Python zajmuje czołowe miejsce.

Dlaczego konkretnie? Oto kilka podstawowych cech/zalet tego języka

- język wysokiego poziomu - czyli stosunkowo prosty do opanowania
- ogólnego przeznaczenia - czyli zrobimy w nim dużo
- rozbudowany pakiet bibliotek - tu drzemie potęga tego języka którą dopiero poznacie
- mówi się że jest czytelny i klarowny - ja osobiście jestem bardziej przyzwyczajony do składni PHP, C++ czy Java
- dynamiczny system typów - tu można polemizować czy to zaleta
- wspiera paradygmat obiektowy (OOP)
- wszystko jest obiektem - nawet zwykły string, co w praktyce okazuje się ciekawą zaletą
- wieloplatformowy
- open source

Python jest językiem skryptowym interpretowalnym (nie kompilowalnym) co bez wątpienia dla wielu nie będzie uznawane za jego zaletę. Jednak jest to język pozwalający mniej zaawansowanym programistom na tworzenie prostych skryptów na różnego rodzaju platformach. Stąd jego popularność i możliwość użycia w takich narzędziach jak [AWS Lambda](https://aws.amazon.com/free/webapps) czy AWS Glue.

Z innych ciekawych zastosowań należałoby wymienić to że jest głównym językiem używanym do nauki programowania w projekcie [Raspberry Pi](https://www.raspberrypi.org/). Czyli jednym z najtańszych dostępnych obecnie na rynku komputerów.

Umożliwia pisanie wtyczek na platformę [Kodi](https://kodi.tv/article/attention-addon-developers-migration-python-3).

### Data Science

Jednym z ważniejszych zastosowań Python’a obecnie jest analiza i przetwarzanie danych. Prostota i wsparcie technologii pozwala naukowcom (nie będącym zaawansowanymi programistami) przeprowadzanie różnych doświadczeń i analiz w sposób zautomatyzowany. Ważną rolę tutaj odgrywają narzędzia takie jak [jupyter](http://jupyter.org/) pozwalający na tworzenie tak zwanych notesów w których mieszamy skrypty z dokumentacją metod które wykorzystujemy do rozwiązania naszych skomplikowanych problemów. Czy idąc jeszcze dalej, zintegrowane środowiska takie jak [Anaconda](https://anaconda.org/) ułątwiające nam instalacje i przygotowanie narzędzi i bibliotek.

## Prostota

Python’a cechuje prostota samego używania jak również prostota na starcie, ale o tym dokładnie jak zacząć napiszę następnym razem. Ważne jest to, że nie potrzebujemy żadnych specjalnych serwerów, płatnych narzędzi itd. Wystarczy zainstalować Pythona najlepiej z użyciem jakiegoś narzędzia i po prostu zacząć kodować.
