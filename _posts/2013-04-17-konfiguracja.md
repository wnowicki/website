---
title: Konfiguracja
author: wojtek
layout: post
post_id: 1e7fc683ccd042a9935ba3c6db9b4ea1
permalink: /2013/04/17/konfiguracja
language: pl
categories:
  - default
tags:
  - wordpress
---

## Konfiguracja
Jako, że wracam do aktywności online czeka mnie jeszcze trochę pracy związanej z konfiguracją wszystkiego. Wszystkiego czyli czego tak naprawdę? No tych narzędzi ;) Narzędzi które dzisiaj trzeba mieć, zaczynając od bloga (i domeny) który jest centrum wszystkiego, głównym i podstawowym narzędziem. Poprzez konto na Twitterze, które ma służyć do przekazywania światu krótkich myśli i informacji, jak również informowania o publikacjach na blogu. Twitter bardzo ułatwia zdobywanie czytelników, dlatego warto tam istnieć. Jest jeszcze FaceBook ale myślę że na dzień dzisiejszy raczej tylko w formie wizytówki, niekoniecznie do dużej aktywności, łatwo mnie tam powiązać z kontem prywatnym, które chciałbym żeby prywatne pozostało.

### Blog

Jak wiadomo, bo już wcześniej wspominałem, postawiony na WordPress’ie. No i tutaj na początku jest najwięcej do skonfigurowania, począwszy od podstawowej konfiguracji, poprzez wygląd (który chyba już jest ok), idąc dalej po dodatki które rozszerzą możliwości bloga, a kończąc na przemyśleniu struktury treści na blogu. Podstawowa konfiguracja jest tak podstawowa, że nie ma jej tutaj co opisywać. Wygląd blogu, czyli wybranie szablonu i jego konfiguracja. Ja wybrałem, a raczej pozostałem przy obecnie domyślnym szablonie, z kilku powodów. Jest prosty, a na tym mi zależy na ładnej prostocie, jest responsywny co jest bardzo obecnie istotne zwłaszcza dla blogu. Ma dosyć zrównoważone możliwości konfiguracyjne, co mnie cieszy, jest elastyczna a zarazem nie trzeba spędzić na jego konfiguracji kilku godzin. Oczywiście nie byłbym sobą gdybym nie dokonał pewnych modyfikacji w kodzie, przede wszystkich zmieniłem czcionkę bloga, ale to może jeszcze kiedyś opiszę na jaką i dlaczego ją lubię. Zaprojektowałem również faviconę, jednak dodałem ją w tradycyjny sposób bez używania do tego celu dodatkowych wtyczek. Optymalizacja działania silnika strony jest dla mnie dość istotną kwestią, nie to żebym martwił się o obciążenie serwera bo pewnie wiele wytrzyma. Jednak jako developerzy (czy po staremu programiści) powinniśmy zawsze dbać o optymalizację zarówno swoich narzędzi jak i tych z których korzystamy (na tyle na ile jest to możliwe). Do zrobienia pozostało mi jeszcze menu, ale to wiąże się ze zrobieniem jakiś podstron z treścią, oraz konfiguracja widgetów, ale to z kolei ma związek z całą koncepcją bloga która się dopiero kreuje.

Wtyczki i dodatki, na pewno podstawowym dodatkiem jaki musiałem zainstalować był generoator sitemap.xml żebym mógł dodać stronę do Google Webmasters Tools w celu jej jaknajszybszego zaindeksowania. Tutaj zawsze używam tej samej wtyczki Google XML Sitemaps. Jest prosta w konfiguracji, ale przede wszystkim skuteczna. Tym razem po raz pierwszy zainstalowałem wtyczkę do Google Analytics, zwykle dodawałem kod ręcznie do szablonu, jednak znikał on przy aktualizacjach, niektóre szablony co prawda posiadają wbudowaną obsługę kodu śledzącego i wtedy należy z tej obsługi skorzystać. Ale o tej wtyczce i kolejnych które jeszcze powinienem zainstalować napiszę następnym razem. Na pewno rozważam połączenie blogu z Twitterem w celu automatycznych informacji o zmianach na blogu, jak również formularza kontaktowego. Co jeszcze? Zobaczymy jak znajdę na to czas…
